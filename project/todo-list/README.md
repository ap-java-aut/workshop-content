سلام بچه‌ها، عیدتون مبارک!

پروژهٔ زیر، پروژهٔ عیدتونه. برای راحتی شما، این پروژه به قدم‌های کوچک‌تری تقسیم شده که بتونین راحت‌تر اون رو انجام بدین. 

ممکنه حین انجام این پروژه کلی سوال براتون پیش بیاد، حتی از مباحثی که بهتون درس داده شده. حتما همهٔ سوالاتتون رو از تدریس‌یارهاتون بپرسید و با کمک اون‌ها توی پروژه پیش برین.

دقت کنید که **پروژهٔ عیدتون پروژهٔ ساده‌ای نیست و مروری به کل مباحثیه که تا به حال یاد گرفتین.** انجام اون رو به روزهای آخر موکول نکنید و قدم به قدم انجامش بدین.

برای این پروژه، شما باید دو چیز تحویل بدین:

+ **کدهاتون** که توی یه ریپوی گیت ازشون نگه‌داری می‌کنید. گیت بخشی از نمرهٔ این پروژه رو تشکیل می‌ده و مهمه که به درستی ازش استفاده کنید. کامیت‌های مرتب و منظم داشته باشید. یادآوری می‌کنیم که **هر کدوم از کامیت‌هاتون باید شامل دقیقا و دقیقا یک کار کامل باشه.** کامیت‌هاتون نباید یک کارِ ناقص، یا دو کار همزمان داشته باشن. ممکنه هر قدم، شامل یک یا چند کار مستقل باشه. از طرفی، **غیر از کامیت اول، باقی کامیت‌هاتون باید روی برنچ‌های مرتبط با کاری که دارین انجام می‌دین باشن و بعدش با یک pull request توی main مرج بشن.** لینک ریپوتون رو در انتهای قدم اول آپلود می‌کنید.

+ **گزارش کارهاتون** که شامل پاسخ‌هایی‌ان که به سوالات انتهای هر قدم دادین. لازم نیست که جواب‌های خیلی طولانی‌ای برای این سوالات بنویسید، ولی لازمه که جواب‌های اون‌ها به دقت توی ذهن‌تون باشن که بتونین به تدریس‌یارها ارائه‌شون بدین.

بچه‌ها دقت کنید که متدها و فیلدهایی که توی این پروژه گفته شده، حداقل‌هایی هست که کلاس‌هاتون باید داشته باشن. قطعا، بسته به پیاده‌سازی‌تون فیلدها یا متدهای جدیدی نیاز خواهید داشت، خودتون دست به کار بشید و اون‌ها رو اضافه کنید.

شما بعد از انجام این پروژه، باید اون رو به تدریس‌یارهاتون ارائه بدین. برای پرسش‌های اون‌ها آماده باشین.

بازم عیدتون مبارک، امیدواریم سال خیلی خوبی پیش روتون باشه 🌹